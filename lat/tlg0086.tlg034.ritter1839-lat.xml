<TEI>
<text>
<body>

<div type="edition" xml:lang="grc" n="urn:cts:greekLit:tlg0086.tlg034.ritter1839-grc">
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="1">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
<pb n="1"/>
De poetica et ipsa et formis ipsius, quam quaeque vim habeat,
et quomodo deceat componi fabulas, si recte se habitura
sit poesis, praeterea ex quot et quibus partibus constet,
pariterque de ceteris quae eiusdem disciplinae sunt,
dicamus, initio facto secundum naturam ab iis quae prima
sunt. epopoeia igitur et tragoediae poesis, praeterea comoedia
et dithyrambopoetica, et auleticae maxima pars citharisticaeque,
omnes sunt imitationes in universum. differunt
autem inter sese tribus: aut quod genere diversis imitantur,
aut quod diversa, aut quod diverse neque eodem modo. ut
enim et coloribus et lineamentis sunt qui multa imitantur
assimulando, alii per artem alii per consuetudinem [, alii
autem per vocem], sic etiam in iis quas dixi artibus, cunctae

<pb n="2"/>
faciunt imitationem numero et sermone et concentu,
iisque aut singulis aut mixtis, quemadmodum uno concentu
numeroque utuntur et auletica et citharistica, et si quae sunt
aliae eiusdem potestatis, ut quae fistulis canit. solo autem
numero imitantur sine concentu motus saltatorum: etenim
hi quoque per figuratos numeros imitantur et mores et perturbationes
et actiones. epopoeia vero unis sermonibus nudis
aut metris, atque his dum ea sive miscet inter sese, sive
uno aliquo genere metrorum utitur usque ad hoc tempus.
non enim communi nomine comprehendere possemus Sophronis
et Xenarchi mimos et Socraticos sermones, neque si quis
trimetris vel elegis vel aliis quibusdam eiusmodi faceret imitationem;
nisi quod homines copulantes cum metro facere
alios elegifices alios epifices nominant, non tam qui
secundum imitationem sunt poetas quam communite secundum
metrum appellantes. etenim si medicum quoddam vel
<pb n="3"/>
musicum per metra efferant, sic vocare consueverunt. nihil
autem commune est Homero et Empedocli praeter metrum;
quamobrem illum iustum est poetam vocare, hunc autem
physiologum potius quam poctam. similiter vero etiam si
quis omnia metra miscens faceret imitationem, quemadmodum
Chaeremo fecit Centaurum mixtam rhapsodiam ex omnibus
metris, et is poeta dicendus erit. atque de his hunc in
modum expositum esto. sunt etiam artes quae omnibus utuntur
iis
quae dicta sunt, dico numero et concentu et metro, sicut
dithyrambicorum poesis et nomorum et tragoedia comoediaque
differunt autem, quod hae simul omnibus, illae
per partes. has igitur dico differentias artium, in quibus
faciunt imitationem.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="2">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Quoniam autem qui imitantur agentes imitantur,
eos autem necesse est aut graves esse aut viles (mores enim
ferme haec sequuntur sola: nequitia enim et virtute in moribus
differunt omnes), aut meliores quam ipsi sumus aut
<pb n="4"/>
peiores aut eiusdem moduli, ut pictores: Polygnotus enim
meliores, Pauso peiores, Dionysius similes pingebat. manifestum
vero est etiam illarum quas dixi imitationum unamquamque
habituram esse has differentias, diversamque futuram,
prout diversa in hoc genere imitabitur. etenim in
saltatione et in tibiarum citharaeque cantu licet inesse hasce
diversitates, etiam in sermonibus et nudis metris, veluti
Homerus meliores, Cleophon similes, Hegemo autem
Thasius, qui parodias primus fecit et Nicochares Deliadis
auctor, peiores. pariterque circa dithyrambos et circa nomos
[, ut Persas et Cyclopes Timotheus et Philoxenus,]
possit aliquis imitari. ipsa hac differentia tragoedia discessit
a comoedia: haec enim peiores illa autem meliores imitari
vult quam qui nunc sunt.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="3">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Etiam tertia horum differentia quomodo singula horum
<pb n="5"/>
imitetur aliquis. nam eisdem et eadem imitari licet nunc
quidem renuntiando sive aliam personam induit [sicut Homerus
facit] sive idem manet neque mutat, aut ita ut omnes
agendo et operando imitentur. tribus igitur his differentiis
imitatio obnoxia est, ut ab initio diximus, per quae et quae
et quomodo. quamobrem ab una idem imitator Sophocles
est qui Homerus, quippe ambo graves imitantur, ab altera
qui Aristophanes: agentes enim et operantes ambo imitantur.
[unde etiam δράματα appellari ea quidam dicunt, quod
imitantur δρῶντας. ideo etiam tragoediam et comoediam sibi
vindicant Dorienses, comoediam quidem Megarenses, tum qui
hic, quo scilicet tempore populare imperium apud eos fuerit,
tum qui ex Sicilia (inde enim erat Epicharmus poeta,
multo prior Chonide et Magnete), et tragoediam nonnulli
eorum qui in Peloponneso, ex nominibus indicium facientes.
hi enim xouas pagos se vocare dicunt, Athenienses autem
δήμους; quippe comoedos non a κωμάζειν dictos esse, seal
<pb n="6"/>
quod per κώμας vagarentur ab urbanis contempti; et ποιεῖν
ipsos appellare δρᾶν, Athenienses autem πράττειν.] iam
de differentiis, quot et quae in imitando sint, haec dicta
sunto.

</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="4">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Genuisse autem videntur omnino poeticam causae
duae quaedam, eaeque naturales. nam et imitari innatum
est hominibus a pueris (eoque differunt a ceteris animalibus,
quod hoc ad imitandum aptissimum est primasque discendi
vias imitando ingreditur), et ut imitamentis gaudeant omnes.
huius rei signum est quod, in operibus evenit: quae enim
ipsa aegre cernimus, horum imagines accuratissime factas
libenter spectamus, veluti bestiarum formas quamvis contemptissimarum
et cadaverum. causa autem huius ipsius rei,
quod discere non solum philosophis iucundissimum sed item
ceteris, nisi quod breve eius commercium continuant. nam
ob hoc cúm gaudio imagines vident, quod contingit ut contemplantes
discant et ratiocinentur quid unumquodque sit,
veluti quod hic ille, siquidem nisi prius viderit, non imitamentum
<pb n="7"/>
* ⭑ voluptatem faciet sed per artificium vel colorem
vel aliquam eiusmodi causam. sed cum naturae nostrae
consentaneum sit imitari simulque concentus et numerus
(metra enim partes numerorum esse manifestum), a principio
aevum agentes et illa potissimum sensim sensimque promoventes
poesin procreaverunt ex subitis conaminibus.
Divisa est autem secundum proprios mores poesis: nam
qui graviores, i honestas imitabantur actiones et honestorum,
qui autem leviores ea quae pravi faciebant, primum
convicia pangentes, sicut alii hymnos et encomia. sane eorum
qui ante Homerum fuere nullius nominare possumus huiusmodi
poema,
sed verisimile fuisse multos: ab Homero autem
exorti possumus, ut est illius Margites, et talia in quibus
etiam apte iambicum prodiit metrum. ideo etiam nunc iambicum
appellatur, quia hoc metro sese maledictis petebant.
itaque inter priscos hi quidem heroicorum, illi autem`iamborum
<pb n="8"/>
poetae exstiterunt. sed quemadmodum in gravibus
argumentis prae ceteris poeta fuit Homerus (unus non modo
quod recte, sed quod etiam dramaticas fecit imitationes), sic
etiam comoediae formas primus submonstravit, non convicia
sed quod ridiculum dramatice exhibendo: nam Margites se
habet, sicut Ilias et Odyssea ad tragoedias, eadem ratione et
ipse ad comoedias. cum autem apparuisset tragoedia et comoedia,
qui ad utramque poesin natura sua ferebantur, hi
pro iambis comoedias, illi pro epicis carminibus tragoedias
docere coeperunt, quod celsiores quam illae atque honoratiores
hae species erant.
Dispicere vero, an iam sufficiat tragoedia formis poeticae
nec ne, sive hoc ipsum per se spectatur sive theatris
adhibitis, alius est disputationis. ab initio igitur cum extemporalis

<pb n="9"/>
evasisset et ipsa et comoedia, haec ab iis qui dithyrambum
praeibant, illa ab iis qui phallica, quae etiamnum
in multis civitatibus usus tenet, paulatim aucta est, promoventibus
quantum de ipsa innotuit, atque cum multas
passa esset tragoedia mutationes substitit, postquam assecuta
erat suam naturam. ac numerum histrionum ex uno ad duos
primus produxit Aeschylus, et partes chori minuit, et actorem
primarum partium instruxit; tres autem et scenae picturam 
Sophocles. praeterea mensura ex brevibus fabulis et
dictione ridicula, quoniam ex satyrorum ludicris mutavit,
sero exculta est, et metrum ex tetrametro iambicum evasit
(nam primum tetrametro utebantur propterea quod satyrica
et magis saltatoria erat poesis, sermone autem exorto ipsa
natura proprium metrum invenit:. nam ex omnibus metris
sermoni maxime aptum est iambicum. cuius rei signum est
quod saepissime iambica pronuntiamus in mutuo sermone,
hexametros autem raro et excedentes communis sermonis
<pb n="10"/>
modulationem); praeterea episodiorum copia et cetera ut
quaeque exornata dicuntur. de his igitur haec a nobis exposita
sunto: magnum enim forsitan opus fuerit singula percurrere.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="5">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Comoedia autem est, ut diximus, imitatio deteriorum
quidem, non tamen in omni vitiorum genere, sed turpitudinis
nonnisi pars est ridiculum. nam ridiculum est peccatum
quoddam et turpitudo doloris expers neque perniciosa,
sicut statim ridicula persona est turpe quid et distortum
sine doloris significatione. iam tragoediae immutationes,
etiam a quibus factae sint, non latuerunt, comoedia
autem quod primo minus existimabatur delituit: etenim chorum
comoedorum sero tandem archon dedit, sed voluntarii
erant. sed postquam iam formas quasdam nacta est, memorantur
qui comici poetae dicuntur. quis vero personas dederit
<pb n="11"/>
aut sermones aut plures histriones et quaecumque sunt
huiusmodi, non compertum est: fabulas autem pangere Epicharmus
et Phormis. hoc quidem primum ex Sicilia venit,
sed Atheniensium Crates primus coepit missa forma invectiva
generatim narrationes pangere et fabulas. epopoeia vero
tragoediam [nonnisi metro longo excepto] ita assectata est
ut graves imitaretur: sed quod metrum simplex habet et
narratio est, eo discrepant. praeterea longitudine: etenim
haec quam maxime studet intra unum solis circuitum versari
vel paulum excedere, epopoeia autem temporis definitionem
non admittit, et hoc differt. quamquam primo aeque in
tragoediis hoc faciebant atque in carminibus epicis. partes
autem aliae sunt communes, aliae tragoediae peculiares.
quamobrem quicumque tragoediam gravem et vilem compertam
habet, idem sapit in epicis: quae enim epopoeia habet,
insunt in tragoedia, quae autem ipsa, non omnia in epopoeia,
<pb n="12"/>
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="6">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Itaque de imitatione per hexametros et de comoedia
post disseremus, de tragoedia autem dicamus, colligentes
eius ex ante dictis consectariam definitionem ingenii. est
igitur tragoedia imitatio actionis gravis et absolutae, magnitudinem
habentis, condito sermone, haud coniunctis quibusque
formis in partibus, agentium nec per narrationem, miseratione
ac metu perficiens talium perturbationum purgationem.
dico autem conditum sermonem qui numerum habet
et modulationem cantumque, illud autem separatum secundum
formas quod nonnulla solis metris absolvuntur et
alia rursus per cantum. sed quoniam agentes imitationem
faciunt, primum necessario erit quaedam pars tragoediae
ornatus spectaculi, deinde modorum confectio et dictio: his
enim faciunt imitationem. dico autem dictionem ipsam metrorum
compositionem; modorum confectionem cuius omnis
vis in aperto est, sed quoniam actionis est imitatio, agitur
autem a quibusdam agentibus, quos qualitatis cuiusdam esse
oportet pro morali habitu et animi sententia (nam ob haec
<pb n="13"/>
etiam actiones qualitatis cuiusdam esse dicimus), duas consentaneum
est actionum causas esse, sententiam et moralem
habitum, et secundum haec omnes finem et attingunt et ab
eo aberrant. est autem fabula actionis imitatio: dico enim
fabulam hanc compositionem factorum, mores autem, secun–
dum quos qualitatis cuiusdam esse agentes dicimus, sententiam
autem, ubi dicentes aliquid demonstrant aut etiam quid
existiment declarant. itaque necesse est, ut cuiusque tram
goediae partes sint sex, quibus qualitatem quandam nanciscitur
tragoedia: hae autem sunt fabula et mores et dictio
et sententia et spectaculum et melopoeia. quibus enim imitantur,
duae partes sunt, quomodo imitantur, una, quae
imitantur, tres, et praeter haec nulla. [his igitur non pauci
eorum, ut ita dicam, usi sunt formis: namque spectacula
habet quodcumque et mores et fabulam et dictionem et cantum
et sententiam eodem modo.] summum vero ex his faetorum
compositio: tragoedia enim imitatio est non hominum
<pb n="14"/>
sed actionis [et vitae et felicitatis: etiam infelicitas
actione continetur, et finis actio est aliqua, non qualitas].
sunt autem pro moribus qualitate quadam praediti, pro actionibus
felices aut contra. non igitur ut mores imitentur agunt,
scd mores una complectuntur propter actiones. itaque facta
et fabula finis tragoediae: finis autem omnium summum est.
praeterea sine actione non fiat tragoedia, sed sine moribus
fiat: nam tragoediae recentiorum plerorumque moribus carent,
et omnino poetae multi tales, quod etiam ex pictoribus
Zeuxidi ad Polygnotum comparato accidit: Polygnotus enim
bonus morum pictor, sed Zeuxidis pictura nullos habet mores.
porro si quis deinceps ponat sermones moratos et dictiones
et sententias bene factas, non faciet quod tragoediae
officium erat, sed multo magis ea tragoedia quae his parcius
<pb n="15"/>
usa fabulam tamen habet et compositionem factorum.
accedit quod quibus maxime animos tenet tragoedia, fabulae
partes sunt, peripetiae et agnitiones. etiam hoc signum est
quod qui poesin adgrediuntur prius dictioni et moribus iuste
possunt respondere quam facta componere, quemadmodum
etiam primi poetae fere omnes. principium igitur et quasi
anima tragoediae est fabula, proxime autem sequuntur mores.
[simile enim quoddam evenit etiam in arte pingendi:
nam si quis illeverit pulcherrimis pigmentis fuse, non perinde
delectaverit quam imagine alba delineata. estque imitatio
actionis atque per hanc potissimum agentium. tertium
sententia. id autem est dicere posse quae rei insunt quaeque
apta sunt, id quod in orationibus artis politicae et rhetoricae
negotium est: nam antiqui politice dicentes faciebant,
hodierni rhetorice. morale autem est id quod declarat
<pb n="16"/>
studium quale sit; quapropter non habent morale orationum
in quibus plane non est quod expetat aut fugiat qui
loquitur: sententia autem, in quibus demonstrant aliquid
quale sit aut non sit, aut generatim quid declarant. quartum
est orationum elocutio: dico autem, ut ante monitum
est, dictionem esse per vocabula elocutionem, id quod et in
metricis et in orationibus eandem vim habet. ex relicuis
autem quinque melopocia summum est condimentorum. spectaculum
autem animos quidem tenet, sed artis maxime expers
et minime proprium poeticae: tragoediae enim vis etiam
sine certamine et histrionibus est. praeterea circa confectionem
spectaculorum opificis ars potius versatur quam poetarum.]
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="7">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Quibus expositis, dicamus iam qualem esse oporteat
compositionem factorum, quandoquidem hoc et primum et
maximum in tragoedia est. certum autem nobis est tragoediam
esse imitationem absolutae et totius actionis quae aliquam
magnitudinem habeat: est enim totum etiam quod
<pb n="17"/>
nullam magnitudinem habeat. totum autem est quod habet
principium et medium et finem. principium est quod ipsum
quidem haud necessario post aliud est, post illud' autem aliud
oportet esse aut fieri; finis autem contrarium, quod ipsum post
aliud oportet esse, sive necessario sive ut plurimum, post hoc
autem aliud nihil; medium autem quod et ipsum post aliud et
post illud aliud. oportet igitur fabulas bene compositas neque
unde fors tulerit incipere neque ubicumque desinere, sed ex
formis ante dictis constitutas esse. porro quoniam quod pulchrum
sive animal sive quaecumque res quae ex quibusdam
partibus constat, non solum has dispositas habeat necesse
est, sed etiam magnitudinem non quamcumque: - pulchrum
enim in magnitudine et ordine est, ita ut neque perexiguum
animal pulchrum fieri possit (confunditur enim contemplatio
cum prope ad insensibile tempus accedit) neque permagnum:
non enim simul contemplatio fit, sed elabitur contemplantibus
unum et totum ex contemplatione, veluti si sexcentorum

<pb n="18"/>
stadiorum esset animal, itaque quemadmodum oportet in
corporibus et animalibus esse quidem magnitudinem, hanc
vero facile conspiciendam esse, sic etiam in fabulis adesse
quidem longitudinem, sed quae facile memoria comprehendatur.
sed longitudinis terminus ratione habita ad certamina
et perceptionem, artis non est: si enim centum tragoedias certare
oporteret, ad clepsydram sane certarent [, quomodo
aliquando et alias dicunt]. sed qui ex ipsa natura facti consequitur
terminus, semper quidem amplior, dummodo perspicuus
sit, pulchrior est sccundum magnitudinem, sed ut
simpliciter definiendo dicamus, quo spatio temporis, secundum
probabilitatem vel necessitatem rebus succedentibus, accidit
in felicitatem ex infelicitate aut ex felicitate in infelicitatem
mutationem fieri, sufficiens terminus est magnitudinis.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="8">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Fabula autem est una, non ut nonnulli opinantur,
si circa unum aliquem yersatur: multa enim et infinita genere
contingunt, ex quorum nonnullis nihil est unum. sic
etiam actiones unius cuiusdam multae sunt, ex quibus una
nulla fit actio. quapropter omnes videntur crrare, quicumque
<pb n="19"/>
poetarum Herculeidem et Theseidem et eiusmodi pocmata
fecerunt: opinantur enim quoniam unus erat Hercules,
unam etiam fabulam esse convenire. Homerus autem, sicut
etiam in aliis eminet, hoc quoque videtur bene perspexisse,
sive propter artem sive propter ingenium: Odysseam enim
dum pangit, non omnia panxit quae illi acciderunt, veluti
hinc morsu ictum esse in Parnasso, insaniam inde simulasse
in delectu, quorum neutrum, si alterum factum esset, neces
sarium erat vel probabile fieri alterum, sed circa unam
actionem, qualem dicimus, Odysscam panxit, itemque Iliadem.
oportet igitur, quemadmodum etiam in aliis artibus una imitatio
unius rei est, sic etiam fabulam, quoniam actionis imitatio
est, et unius esse et huius totius, partesque factorum
ita coniunctas esse, ut translata aliqua parte vel sublata totum
quoque differatur moveaturque: nam quod additum aut
non additum nihil reddit notabile, ne pars quidem totius est.

<pb n="20"/>
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="9">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Manifestum vero ex iis quae disputavimus simul est
non quae facta sunt dicere, id poetae officium esse, sed quae
fieri possint, eaque quomodo fieri aut probabile sit aut necessarium.
nam rerum scriptor et poeta non metricae et
prosae orationis usu differunt: : possent enim quae Herodotus
scripsit metris adstricta esse, nec minus foret historia quaedam
cum metro atque sine metris: sed hoc differunt, quod hic
quae facta sunt dicit, ille quae possunt fieri. quamobrem et
magis philosophicum et gravius est poesis quam historia: nam
poesis potius quae generalia, historia autem singularia dicit.
sunt autem generalia, qualem qualia conveniat dicere vel facere
secundum verisimilitudinem vel necessitatem [, cui studet
poesis nomina imponens], singularia autem, quid Alcibiades
fecerit aut quid passus sit. in comoedia quidem hoc iam perspicuum
factum est: nam fabulam e probabilibus posteaquam
<pb n="21"/>
componere coeperunt, iam nomina pro arbitrio subiiciunt, neque
ut iamborum scriptores circa singularia versantur. in tragoedia
vero propriorum hominum nomina tenent. causa est
quod credibile videtur quod fieri potest: atqui quae facta non
sunt nondum confidimus fieri posse, quae autem facta sunt fieri
posse liquet: non enim facta essent, si fieri non possent. verum
tamen etiam in tragoediis, in quibusdam unum vel duo ex
notis nominibus sunt, cetera autem ficta, in quibusdam nullum,
velut in Agathonis Flore: pariter enim in hoc et facta
et nomina ficta sunt, et nihilo minus oblectant. quare non
utique contendendum eo ut traditas fabulas, in quibus tragoediae
versantur, teneamus. etenim ridiculum eo contendere,
siquidem etiam quae nota paucis nota sunt, et tamen
oblectant omnes. perspicuum igitur ex his poetam potius
fabulas pangere quam metra, quatenus poeta est secundum
imitationem, imitando autem actiones exprimit. quamvis igitur
eveniat eum pangere quae facta sunt, nihilo minus pocta
est: nam quae facta sunt, eorum nonnulla nihil obstat quo
<pb n="22"/>
minus talia sint, qualia facta esse verisimile sit et quae facta
esse possint, quo nomine ille haec pangit. sed ex meris fabulis
actionibusque pessimae sunt quae episodicae. dico
autem episodicam fabulam, in qua episodia neque verisimiliter
neque necessario sese subsequuntur. tales vero panguntur
a malis quidem poetis sua ipsorum culpa, a bonis
autem propter histriones: concertationes enim dum faciunt
et ultra modum extendunt fabulam, saepe distorquere coguntur
rerum consecutionem. sed quoniam non solum absolutae
actionis est imitatio sed etiam metuendorum et miserandorum,
haec autem accidunt [et maxime et magis, si fiant
contra exspectationem] propter sese in vicem * * *. admirabile
enim sic habebit magis quam si sua sponte et casu,
quandoquidem etiam eorum quae casu eveniunt ea maxime
admirabilia videntur, quae quasi consilio videntur facta esse,

<pb n="23"/>
veluti cum statua Mityis Argis occidit eum qui caedis causa
Mityi fuerat, incidens spectanti: talia enim non temere vi
dentur fieri, ut tales fabulas esse pulchriores oporteat.

</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="10">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Sunt autem fabularum aliae simplices aliae implicatae:
nam actiones quoque, quarum imitationes fabulae
sunt, utique ita comparatae sunt. dico autem simplicem
actionem, cuius, dum, ut definitum, continua evenit et una,
sine peripetia vel agnitione mutatio fit, implicatam autem,
ex qua cum agnitione vel peripetia vel utraque mutatio fit.
haec vero ex ipsa compositione fabulae evenire debent, ut ex
anteactis sive necessario sive verisimiliter fieri videantur:
differt enim multum, utrum haec fiant ob haec an post haec.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="11">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Est autem peripetia eorum quae aguntur in contrarium
mutatio, qualis descripta est, idque, ut dicimus, secundum
verisimilitudinem vel necessitatem, quemadmodum
in Oedipo qui venit exhilaraturus Oedipum ac metu propter
matrem liberaturus, declarando quis ille esset, contrarium
<pb n="24"/>
effecit. et in Lynceo cum hic duceretur moriturus, Danaus
autem sequeretur occisurus, evenit ex iis quae facta sunt
ut hic moreretur, ille servaretur. agnitio est autem, ut
ipsum nomen indicat, ex ignoratione ad cognitionem transitus
aut in amorem aut odium eorum qui ad felicitatem aut
infelicitatem destinati sunt. pulcherrima autem agnitio, cum
simul peripetiae accidunt, ut se hahet quae in Oedipo. sunt
vero etiam aliae agnitiones: nam etiam circa ea quae
anima carent
et res vulgares est cum, ut expositum, contingat, et utrum
fecerit aliquis an non fecerit, licet agnoscere: sed quae potissimum
ad fabulam et potissimum ad actionem pertinet, ea
est quam diximus. talis enim agnitio et peripetia vel miserationem
habebit vel metum, cuiusmodi actionum imitationem
esse tragoediam posuimus. praeterea ut infelices atque
felices sint in talibus rebus accidet. sed quoniam agnitio
quorundam est agnitio, in nonnullis alterum tantummodo ab
altero, ubi constat alter quis sit, interdum autem utrumque
<pb n="25"/>
oportet agnosci, sicut Iphigenia ab Oreste agnita est ex
missa epistola, illi autem ab Iphigenia alia opus erat agnitione.
[Duae igitur fabulae partes circa haec sunt, peripetia
et agnitio, tertia autem perpessio. ex his peripetia quidem
et agnitio dicta est, sed perpessio est actio exitiabilis vel
cruciabilis, veluti caedes in conspectu et cruciatus et vulnerationes
et quaecumque id genus].
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="12">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
[Partes autem tragoediae, quibus tamquam formis
uti convenit, ante diximus: sed a quantitate atque in quas
dividitur separatas, hae sunt, prologus episodium exodus
choricum, et huius partim parodus partim stasimum, communia
quidem omnium haec, propria autem quae ex scena
et commi. est autem prologus pars tota tragoediae quae
ante chori parodum, episodium autem pars tota tragoediae
quae intra duas integras chori cantiones, exodus autem pars
tota tragoediae post quam non est chori cantio, chorici
autem parodus prima oratio totius chori, stasimum autem
<pb n="26"/>
    carmen chori quod sine anapaesto et trochaeo, commus
autem lamentatio communis chori et ex scena. partes autem
tragoediae, quibus uti convenit, ante diximus, sed a´quantitate
et in quas dividitur separatas, hae sunt].

</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="13">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Quae vero oporteat sectari et quae cavere eos qui
fabulas componunt, et unde futurum sit tragoediae opus,
deinceps dicendum erit post ea quae exposita sunt. quoniam
igitur compositionem pulcherrimae tragoediae non simplicem
esse sed implexam oportet, eamque timendorum et
miserandorum esse imitationem (hoc enim proprium eiusmodi
imitationis est), primum liquet non debere probos viros
ex secunda fortuna in adversam incidentes conspici (non
enim timendum hoc neque miserandum est, sed foedum) neque
improbos ex adversa in secundam (minime enim omnium
tragicum hoc est: quippe nihil habet eorum quae debet:
peque enim humanitatis sensum movet neque miserandum
neque timendum est), neque rursus vehementer improbum
<pb n="27"/>
<pb n="28"/>
fabulas decantabant, sed iam circa paucas familias pulcherrimae
tragoediae componuntur, veluti circa Alcmaeonem et
Oedipum et Orestem et Meleagrum et Thyestem et Telephum,
et quibuscumque aliis accidit ut aut paterentur gravia
aut patrarent. itaque pulcherrima tragoedia secundum
artem est quae hac compositione praedita. quapropter peccant
qui Euripidi id ipsum vitio vertunt, quod hoc faciat
in tragoediis et multae ex eius tragoediis in res adversas desinant.
hoc enim, ut dictum, recte se habet. magnum autem
signum: nam in scenis et certaminibus maxime tragicae tales
videntur, si bene peragantur, et Euripides, quamquam cetera
non bene disponit, at maxime tragicus inter poetas videtur.
secunda autem est quae prima a nonnullis dicitur
compositio, quae et duplicem compositionem habeat [, sicut
Odyssea,] et finiatur iis qui meliores sunt contra quam deterioribus.
videtur autem prima esse propter spectantium
imbecillitatem: obsequuntur enim poetae indulgentes spectatoribus.
<pb n="29"/>
est vero ea non tragoediae voluptas, sed potius
comoediae propria: illic enim, qui inimicissimi sunt in fabula,
velut Orestes et Aegisthus, amicitia inita postremo discedunt,
nec perit quisquam a quoquam.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="14">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Ac potest quod timendum et miserandum ex adspectu
nasci, potest etiam ex ipsa compositione factorum,
quod est potius et poetae melioris. oportet enim etiam
sine spectatione ita constitutam esse fabulam, ut qui audiat
quae agantur fiantque et inhorrescat et misereatur propter
ea quae contingunt; id quod acciderit audienti Oedipi
fabulam. spectatione autem hoc parare et ab arte magis
alienum et choregia indiget. qui vero ne quod timendum
quidem per spectationem sed nonnisi quod portentosum
comparant, nihil cum tragoedia negotii habent: non
enim convenit quamcumque voluptatem exigere a tragoedia,
sed quae sit propria. quoniam autem ex miseratione
et timore vuluptatem per imitationem debet comparare
poeta, hoc factis inserendum esse manifestum est, quae
<pb n="30"/>
igitur timenda quaeve miseranda sint ex iis quae accidunt,
dispiciamus. necesse autem est aut amicorum inter sese esse
tales actiones aut inimicorum aut neutrorum.
quod si inimicus
inimicum occidat, nihil quod miserandum neque dum
facit neque dum facturus est exhibet, nisi quod ad ipsam
perpessionem attinet; neque qui neutro modo sese habent.
verum cum in amicitiis atrocia acciderint, veluti si frater
fratrem vel filius patrem vel mater filium vel filius matrem
occidat vel in eo est ut occidat vel aliud huiuscemodi committat,
haec consectanda sunt. ac quas accepimus fabulas, solvere
eas non licet, veluti Clytemnestram peremptam ab Oreste
et Eriphylam ab Alcmaeone: ipsum vero invenire decet,
et traditis recte uti. sed illud recte quid intelligamus, clarius
dicamus.. potest enim sic fieri actio ut veteres instituebant,
a scientibus et intelligentibus, quemadmodum etiam
<pb n="31"/>
Euripides fecit occidentem liberos Medeam: possunt porro
admisisse, sed nescientes sese admisisse quod horrendum, et
postea agnoscere cognationem, ut Sophoclis Oedipus. hoc
quidem extra fabulam, in ipsa autem tragoedia, ut Alcmaeo
Astydamantis vel Telegonus qui in vulnerato Ulixe. praeter
haec tertium etiam, ut qui facturus est per ignorantiam
aliquid inexpiabile agnoscat ante facinus perpatratum. ac
praeter haec haud licet aliter: aut enim oportet facere aut
non, et scientes aut non scientes. ex his vero scientem facturum
esse et non facere pessimum: habet enim quod foedum,
tragicum non habet: quippe atroci malo caret. [quare
nemo similiter agit, nisi raro, ut in Antigona in Creontem
Haemo.] perpatrare secundum est. melius autem nescientem
patrare et post facinus agnoscere: abest enim foedum,
et agnitio ad percellendum facit. optimum vero postremum;
hoc dico, ut in Cresphonte Meropa in eo est ut occidat
filium, non autem occidit sed agnovit, et in Iphigenia soror
<pb n="32"/>
fratrem, et in Hella filius dum matrem tradere intendit
agnovit. nam propter hanc causam, quod pridem dictum,
non circa multas gentes tragoediae versantur. dispicientes
enim non arte sed casu tale quid in fabulis instituere didicerunt:
coguntur igitur ad has familias animum appellere,
quibus eiusmodi calamitates acciderunt. iam de factorum
compositione, et quales esse fabulas deceat, satis dictum est.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="15">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
In moribus autem quattuor sunt quae oportet sectari,
unum ac primum, ut boni sint. habebit autem mores, si, ut dictum
est, manifestum faciat oratio vel actio studium quoddam,
et bonos quidem, si bonum. inest autem hoc in quovis genere:
nam et mulier est bona et servus; quamquam fortasse alterum
genus deterius, alterum omnino vile est. secundum
vero ut apti sint: sunt enim viriles quidam mores, sed non
aptum mulieri esse virilem vel terribilem, tertium ut similes:
<pb n="33"/>

hoc enim aliud atque bonos mores et aptos facere, ut
dictum est. quartum vero ut sibi constent: etenim quamvis
inconstans sit qui imitationem praebet et eiusmodi mores
suppeditat, tamen constanter inconstantem esse oportet. est
autem exemplar pravitatis morum haud necessarium qualis
Menelaus in Oreste, eorum qui absurdi et non apti lamentatio
Ulixis in Scylla et Melanippae oratio, eorum qui sibi
non constant Iphigenia Aulidensis: nam quae supplicat nihil
similis videtur ei quae postea est. decet autem etiam in moribus,
ut in factorum compositione, semper sectari sive quod
necessarium sive quod verisimile, ut talem talia dicere vel
facere sive necessarium sive verisimile sit, utque hoc post
illud fieri sive necessarium sive verisimile sit. itaque manifestum
est etiam solutiones fabularum ex ipsa fabula debere
contingere, et non sicuti in Medea ex machina et in Iliade
quae pertinent ad discessum: sed machina utendum in iis
3
<pb n="34"/>
quae extra fabulam sunt, sive quae ante acciderunt, quae
homo scire non potest, sive quae postea, quae indigent
praedictione et expositione: omnia enim cernere dis tribuimus.
quod ratione careat nihil inesse in factis decet, sin
minus, extra tragoediam, ut quae sunt in Oedipo Sophoclis.
sed quoniam imitatio est tragoedia meliorum, imitari nos
decet bonos pictores: etenim illi propriam cuiusque speciem
dum praebent, similes exhibentes, meliores pingunt; sic quoque
pocta dum imitatur iracundos et inertes et qui cetera
huiusmodi in moribus habent [eos qui tales sunt] bonos facere
debet [exemplar asperitatis], sicut Achillem Agatho et
Homerus. haec igitur decet observare, et insuper eas perceptiones
quae praeter necessarias poesin comitantur: nam
in his quoque peccari saepe solet. dictum autem de iis in
libris editis quantum est satis.
<pb n="35"/>
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="16">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
[Agnitio quid sit, ante dictum est: species autem
agnitionis, et prima quidem maxime rudis, et qua plerique
utuntur propter consilii inopiam, quae fit per signa. horum
autem alia innata sunt, ut "hastam quam gestant Terrigenae"
vel stellas quales in Thyeste Carcinus, alia adquisita,
et horum alia in corpore, ut cicatrices, alia extra, monilia,
et quemadmodum in Tyrone per scapham. licet vero etiam
his uti aut melius aut peius, sicut Ulixes per cicatricem
aliter agnitus est a nutrice et aliter a subulcis: sunt enim
quae fidei causa fiunt rudiores, et quaecumque huiusmodi,
sed quae ex inopinato casu, ut quae in Niptris, meliores.
secundae autem sunt quae fictae a poeta, quare rudes; sic
Orestes in Iphigenia notum fecit se esse Orestem: illa enim
per epistolam, ille autem ipse dicit quae vult poeta, sed non

<pb n="36"/>
fabula. quapropter prope abest a dicto peccato: nam nonnulla
ctiam gestare poterat. atque in Sophoclis Tereo “radii
vox." tertia autem quae recordatione fit, cum aliquid
conspiciens commovetur, quemadmodum illa in Cypriis Dicaeogenis,
conspiciens enim picturam lacrimavit, et illa in
Alcini apologo, audiens enim citharoedum et recordatus lacrimnas
fudit; inde noti ficti sunt. quarta autem quae
fit per conclusionem, sicut in Chocphoris: scilicet similis
aliquis venit, similis autem nemo nisi Orestes: is igitur venit.
et illa Polyidi sophistae circa Iphigeniam verisimile
enim Orestem concludere, quoniam soror mactata esset,
se quoque mactatum iri. et quae in Theodectis Tydeo,
quoniam venerit filium inventurus, se ipsum interiturum esse.
et quae in Phinidis; conspicatae enim locum quod fatale erat
<pb n="37"/>
collegerunt, scilicet in hoc sibi moriendum esse : ibi enim etiam
expositae erant. est vero etiam quaedam composita ex falsa
ratiocinatione theatri, ut in Ulixe mendace nuntio: arcum
enim aiebat se agniturum esse quem non viderat, illud autem,
quasi per hoc agniturus esset, sic falsam rationem iniit.
omnium autem optima agnitio est quae fit ex ipsis factis,
stupore per verisimilia excitato, quemadmodum illa in Sophoclis
Oedipo atque in Iphigenia: nam verisimile est tradere
velle litteras. tales enim solae sine fictis signis et monilibus.
proximae autem quae fiunt ex conclusione.]
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="17">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Oportet autem fabulas componere et oratione simul
elaborare rem quam maxime oculis suis subiicientem (sic
enim evidentissime dispiciens, quasi praesens in ipsis quae
aguntur, inveniet quod deceat, et inimime latebunt contraria.
<pb n="38"/>
signum autem huius rei est quod Carcino vitio dabatur:
Amphiaraus enim ex delubro rediebat, id quod spectatorem
non adspicientem latebat, et in scena non stetit, aegre hoc
spectatoribus ferentibus), quantum autem fieri potest, etiam
corporis habitu simul operantem. nam proxime ad verum
accedunt, eiusdem quidem ingenii homines, qui animo commoti,
ac perturbat perturbatus et exacerbat iratus proxime
verum. quamobrem solertis est poetica aut eius qui animo
commotus: hi enim facile flectuntur, illi ad inquirendum
proclives sunt. tam haec argumenta quam ea quae ficta
sunt debet et ipse fingens sibi explicare generatim, deinde
iam episodiis instruere atque extendere. dico autem sic
ferme spectari quod generale est, velut in Iphigenia.
immolata quaedam puella esset et sublata e conspectu immolantibus,
collocataque in alia regione, ubi mos erat hospites
mactare deae, hoc tenuit illa sacerdotium. interiecto autem
cum
<pb n="39"/>
tempore accidit ut [veniret] frater sacerdotis [. id autem,
quod respondit deus, propter quam causam, extra id quod
generale] veniret illuc [, et quam ob rem, extra fabulam.],
sed cum venisset et captus in eo iam esset ut immolaretur,
agnovit, sive ut Euripides sive ut Polyidus instituit, id quod
verisimile prolocutus, non ergo sororem tantum sed ipsum
etiam immolari fatale fuisse; atque inde ratio salutis. post
haec autem iam subiccta nomina episodiis instruere debet,
sed ut sint propria episodia videre, quemadmodum in Oreste
furor quo captus est, et salus per lustrationem. atque
in fabulis scenicis episodia brevia, epopocia autem iis dilatatur.
Odysseae enim magnum est argumentum: dum quidam
per multos annos peregrinatur et observatur a Neptuno et
solus est, praeterea res domesticae sic se habent, ut opes
a procis consumantur filiusque insidiis obiiciatur; ipse autem
tempestatibus iactatus venit et, cum aliquos agnovisset, illos

<pb n="40"/>
adgressus ipse quidem servatus est, inimicos autem perdidit.
proprium igitur hoc, cetera episodia.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="18">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
[Est autem omnis tragoedia partim convinctio partim
solutio, externa scilicet et quaedam ex internis saepe convinctio,
quod autem relicuum solutio. dico autem convinctionem
esse quae a principio usque ad eam partem quae postrema
est, ex qua transitus ad felicitatem, solutionem autem
quae a principio transitus usque ad finem, quemadmodum
in Lynceo Theodectis convinctio quae ante acta sunt et pueri
captio, solutio autem quae ab accusatione capitis usque ad
finem.]

[Tragoediae autem species quattuor sunt: tot enim
etiam partes dictae sunt. alia implicata, cuius totum est
peripetia et agnitio; alia pathetica, ut Aiaces et Ixiones; alia
moralis, ut Phthiotides et Peleus ; quartum autem, ut Phorcides
<pb n="41"/>
et Prometheus et quot in Orco. praecipue igitur enitendum
est ut omnia habeas, sin minus, maxima et plurima,
praesertim ut nunc calumniantur poetas: nam cum in unaquaque
specie boni poetae exstiterint, unumquemque in eo
quo ipse excellit ab uno superari postulant. iustum vero
etiam tragoediam aliam et eandem dicere non fortasse ob
fabulam : immo hoc, quarum eadem convinctio et solutio.
multi autem convinctione bene facta male solvunt. decet
autem utrumque semper cum plausu excipi.]
Oportet autem, quod saepe dictum est, meminisse nec
committere ut tragoedia epica fiat compositio. epicam autem
dico quae multis fabulis constet, ut si quis Iliadis totam fabulam
tractaret. illic enim propter longitudinem partes
aptam magnitudinem accipiunt, sed in scenicis fabulis multum
praeter exspectationem discedunt. signum autem, quot
excidium Ilii totum tractaverunt, et non ex parte [, ut
Euripides Niobam, ac non ut Aeschylus], aut non stant aut
<pb n="42"/>
tur.
male certant, quandoquidem etiam Agatho in hoc uno non
stetit, sed peripetiis et simplicibus factis quod volunt mirifice
consectantur: tragicum enim hoc est et humanum sensum
tangit. est autem hoc, cum prudens quidem sed pravitate
infectus decipitur, sicut Sisyphus, et fortis quidem
sed iniustus vincitur. est autem id verisimile, quemadmodum
Agatho dicit: nam verisimile est fieri multa etiam praeter
similitudinem yeri. atque chorum existimare debet unum ex
actoribus, et partem esse totius, et una agere non ut apud
Euripidem sed ut apud Sophoclem. apud relicuos autem
quae canuntur non magis ad fabulam quam ad aliam tragoediam
pertinent; quapropter exodia canunt, posteaquam primus
haec fecit Agatho. quamquam quid interest utrum
exodia canas an orationem ex alia fabula alii inseras vel episodium
totum?
<pb n="43"/>
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="19">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
De ceteris iam expositum est, restat autem ut de dictione
vel sententia dicamus. sed quae ad sententiam pertinent
in libris de arte dicendi exprompta sunto: hoc enim
proprium est magis illius disputationis. pertinent autem ad
sententiam haec, quaecumque oratione parari debent. partes
eorum sunt demonstrare et solvere et perturbationes facere,
veluti miserationem vel timorem vel iram et quae sunt
ciusdem generis, ac praeterea exaggerationem et extenuationem.
patet vero etiam in factis hauriendum esse ex isdem
locis, cum sive miseranda sive timenda sive exaggerata sive
verisimilia afferenda sunt. nisi quod hoc intercedit discrimen,
quod alia prodire debent sine expositione, alia per orationem
a dicente parari et secundum orationem fieri. nam quid dicente
opus esset, si iucunda comparerent etiam sine oratione?
ex iis autem quae ad dictionem pertinent unum est
genus contemplationis quod figuras dictionis complectitur,
quas cognitas habere est artis histrionalis et eius qui talem
<pb n="44"/>
architecturam profitetur, veluti quid sit mandatum et quid
precatio et enarratio et comminatio et interrogatio et responsio,
et si quid aliud eiusdem generis. nam ex horum
intellectu aut ignoratione nulla in poeticam vituperatio manat,
quae quidem operae pretium sit. quid enim est quod
quis existimet peccatum esse in iis quae reprehendit Protagoras,
quod precari se opinatus imperet dicens "iram cane
dea?” iubere enim, inquit, facere aliquid aut non praeceptio
est. quare mittatur haec ratio, ut quae ad aliam artem
et non ad poeticam pertineat.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="20">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
[Totius autem sermonis hae sunt partes, elementum, 
syllaba, convinctio, nomen, verbum, articulus, casus,
oratio. elementum est vox indivisa, non quidem omnis,
sed ex qua potest intelligibilis fieri vox: nam bestiarum quoque
sunt indivisae voces, quarum nullam dico elementum.
huius autem partes sunt vocale et semivocale et mutum. est
autem vocale quod sine allisu. vocem habet quae audiri potest,
ut A et O, semivocale autem quod cum allisu vocem
<pb n="45"/>
habet quae audiri potest, ut S et R, mutum autem quod
cum allisu per se quidem nullam habet vocem, sed coniunctum
iis quae habent vocem quandam audiri potest, ut G
et D. haec autem differunt et oris habitu et locis et densitate
et tenuitate et longitudine et brevitate, praeterea acuto
accentu et gravi et medio: de quibus singulis in metricis
dispicere convenit. syllaba autem est vox significationis expers,
componenda ex consonante et vocali: nam etiam GR
sine A syllaba, et cum A, ut GRA. sed horum quoque discrepantias
considerare metricae doctrinae est. convinctio
autem est vox significationis expers, quae neque impedit neque
facit vocem unam significativam, ex pluribus vocibus
componi aptam, et in extremitatibus et in medio, si non
conveniat in principio enuntiati ponere per se, ut μέν, ἤτοι,
δή. vel vox significationis expers, ex pluribus quidem vocibus
<pb n="46"/>
quam una, sed significativis, facere apta unam significativam
vocem. articulus autem est vox significationis expers,
quae enuntiati principium vel finem vel distinctionem declarat,
ut τὸ φημί et τὸ περί et cetera. sive vox significationis
expers, quae neque impedit neque facit vocem unam significativam
ex pluribus vocibus, apta ut ponatur et in extremitatibus
et in medio. nomen autem est vox componenda,
significativa sine tempore, cuius pars nulla per se est significativa:
nam in duplicibus non ita utimur, ut ipsa per se
significet, velut in Theodoro illud δῶρον non significat. verbum
autem vox componenda, significativa cum tempore,
cuius nulla pars significat per se, ut etiam in nominibus.
nomen enim homo vel album non significat quando,
sed ambulat vel ambulavit simul significat, illud praesens
tempus, hoc praeteritum. casus autem est nominis vel
verbi, alius quod huius vel huic est significans et quae sunt
<pb n="47"/>
eiusmodi, alius quod unius est vel multorum, ut homo vel
homines, alius qui pertinet ad pronuntiationem, ut ad
interrogationem vel mandatum: nam ambulavit vel am -
bula casus verbi secundum has formas est. oratio autem
vox componenda significativa, cuius nonnullae partes per se
significant aliquid: non enim omnis oratio ex verbis et nominibus
constat, ut hominis definitio, sed potest sine verbis
esse oratio. partem tamen semper aliquam significantem habebit,
quemadmodum in illo Cleo ambulat Cleo. una
autem est oratio dupliciter, aut quae unum significat, aut
quae ex pluribus per coniunctionem, velut Ilias per coniunctionem
una, sed hominis notio eo quod unum significat.]
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="21">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Nominis autem generum aliud simplex est (simplex
dico quod non ex significantibus constat, ut terra) aliud
duplex. huius aliud ex significante et significationis experte,

<pb n="48"/>
aliud ex significantibus constat. potest autem etiam triplex
et quadruplex et multiplex nomen esse, ut πολλαπλομεγάλω-
πος, Ἑρμοχαϊκόξανθος. omne autem nomen est aut proprium
aut glossa aut translatio [aut ornatus] aut factum aut extensum
aut decurtatum aut commutatum. dico proprium quo
utuntur omnes, glossam qua alii, ut manifesto idem et glossa
et proprium esse possit, non autem apud eosdem: nam σίγν-
νoν Cypriis est proprium, nobis autem glossa. translatio autem
est nominis alieni traductio vel a genere ad speciem, vel a specie
ad genus, vel a specie ad speciem, vel secundum analogiam.
dico autem a genere ad speciem, ut "navis autem
mihi stetit:" nam teneri ancoris est stare quoddam. a specie
autem ad genus: “sane mile praeclara Ulixes exegit.” mile
enim multum est, quo nunc pro multo usus est. a specie
autem ad speciem, ut aere animam hauriens" et "secans duro
aere.” hic enim pro haurire secare, pro secare haurire posuit:

<pb n="49"/>
nam utrumque est demere aliquid. analogum autem dico,
si similiter se habet secundum ad primum atque quartum ad
tertium dicet enim pro secundo quartum vel pro quarto
secundum. [et interdum addunt pro quo dicat ad quid spectet.]
hoc dico, similiter se habet patera ad Bacchum atque
scutum ad Martem: dicet igitur pateram scutum Bacchi et scutum
pateram Martis. vel quod senectus adversus vitam, idem
vespera adversus diem: dicet ergo vesperam senectutem diei
et senectutem vesperam vitae sive ut Empedocles occasum
vitae. nonnullis autem non subest nomen analogum, sed nihilo
minus similiter dicetur: sic fruges demittere est serere,
sed
flammam a sole sine nomine est: sed similiter se habet hoc

<pb n="50"/>

ad solem atque serere ad fruges, ideoque dictum est „serens
divinitus conditam flammam." licet autem hoc genere translationis
etiam aliter uti, ut dum praedicis alienum neges
aliquid de propriis, veluti si scutum dicas pateram non Martis
sed vini expertem. factum est quod omnino non dictum
a quibusdam ipse ponit poeta: videntur enim nonnulla
esse eiusmodi, ut cornua ἔρνυγας (ramulos) et sacerdotem
ἀρητῆρα (precatorem). extensum autem est vel decurtatum,
alterum si vocale longius admisit quam proprium
est vel syllabam interiectam, alterum si quid detractum sit,
atque extensum, ut pro πόλεως πόληος et pro Πηλείδου Πη-
ληϊάδεω, decurtatum autem ut κρῖ et δῶ et μία γίνεται
ἀμφοτέρων ὄψ. commutatum autem est, si quis usitati nominis
hoc relinquat illud ipse faciat, ut illud δεξιτερὸν κατὰ
μαζόν pro eo quod δεξιόν.
[Ipsorum autem nominum alia masculina alia feminina
<pb n="51"/>
alia media, masculina quaecumque desinunt in Net Ret
Set quot ex hoc (haec autem duo sunt, i et Ξ), feminina
autem quae in vocales semper longas, ut in H et 2, et ex
ancipitibus in A: ut idem numerus sit earum in quas masculina
et feminina: nam et E eaedem sunt. in mutam
vero nullum nomen desinit, neque in vocalem brevem. sed
in I tria solum, μέλι κόμμι πέπερι. sed in T quinque,
πῶϋ, νἄπυ, γόνυ, δόρυ, ἄστυ. media in haec et N et S.]
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="22">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Dictionis autem virtus est ut perspicua neque exis
lis sit. maxime quidem perspicua est quae ex propriis nominibus,
sed exilis: exemplo est Cleophontis poesis et Stheneli.
gravis autem et vulgaria devitans quae peregrinis utitur.
in peregrinis refero glossam et translationem et extensionem
et quidquid a proprio discedit. sed si quis omnia
<pb n="52"/>

eiusmodi posuerit, aut aenigma erit aut barbarismus. si
quidem ex translationibus, aenigma, sin ex glossis, barbarisinus.
aenigmatis enim forma haec est ut, quae sunt dum
dicis, coniungas quae non possunt esse. atque per nominum
coniunctionem hoc fieri non potest, sed per translationem
potest, velut "virum vidi igne aes viro adglutinantem,”
et quae sunt eiusdem generis. [ex glossis barbarismus.]
oportet igitur mixtam esse orationem ex his quodammodo:
nam quod non est vulgare neque exile, id glossa afferet et
translatio [et ornatus] et ceterae formae quas enumeravimus,
proprium autem perspicuitatem. nec minimam partem
conferunt ad perspicuitatem orationis et amovenda vulgaria
extensiones et abscissiones et commutationes nominum:
nam eo quo aliter se habent ac propria, id quod fit praeter
consuetum faciet ad vitanda vulgaria, sed eo quod commune

<pb n="53"/>
habent cum vulgaribus afferent perspicuitatem. quamobrem
non recte vituperant qui reprehendunt hoc genus dictionis et
irrident poetam, ut Euclides ille antiquus, quasi facile sit poema
condere, si quis dederit extendere in quantum velit, irridens
ipsa dictione: ἤτοι ῎Αρην εἶδον Μαραθῶν δε βαδίζοντα, et οὐκ
ἄν γ' ἐράμενος τὸν ἐκείνου ἐλλέβορον. ac deprehendi quodammodo
utentem hoc genere ridiculum est [metrum autem commune
omnium est partium]; quippe etiam translationibus et
glossis et ceteris formis qui utitur inepte et accommodate ad
risum, is idem efficeret. sed iustus modus quantum excellat,
in epicis consideretur, eo quod nomina metro adstringantur.
et in glossa et in translationibus et in aliis formis
si quis reposuerit propria nomina, invenerit vera nos dicere;
veluti cum cundem trimetrum fecerit Aeschylus atque Euripides,
sed hic unum tantum nomen mutaret, pro proprio solitoque
<pb n="54"/>
glossam, alter versus pulcher apparet alter exilis. Aeschylus
enim in Philocteta posuit „phagedaena quae mei
comedit carnem pedis," ille autem pro comedit posuit
epulatur. atque
νῦν δέ μ᾽ ἐὼν ὀλίγος τε καὶ οὐτιδανὸς καὶ ἄκικυς,
si quis repositis propriis diceret
νῦν δέ μ᾽ ἐὼν μικρός τε καὶ ἀσθενικὸς καὶ ἀειδής.
atque
δίφρον ἀεικέλιον καταθεὶς ὀλίγην τε τράπεζαν.
δίφρον μοχθηρὸν καταθεὶς μικράν τε τράπεζαν.
atque “littora clamant” littora crociunt.
[Praeterea Ariphrades tragoedos irridebat, quod quae
nemo diceret in sermone, iis uterentur, veluti illud δωμά
10
<pb n="55"/>
των ἄπο ac non ἀπὸ δωμάτων, et σέθεν, et ἐγὼ δέ νιν, et
Ἀχιλλέως πέρι ac non περὶ Ἀχιλλέως, et quae sunt alia
huiusmodi. nam quia non sunt in propriis, faciunt haec
omnia ne vulgaris sit dictio: ille autem hoc ignorabat.]
Est vero magnum unoquoque eorum quae diximus uti
quemadmodum decet, tam duplicibus nominibus quam glossis,
multo autem maximum ad translationes promptum esse. hoc
enim unum neque ab alio sumere licet felicisque ingenii signum
est: bene enim transferre est similia animadvertere. ex nominibus
autem duplicia potissimum conveniunt dithyrambis, glossae
heroicis, translationes iambicis carminibus. atque in heroicis
omnia quae dixi utilia sunt; sed in iambicis, quippe quae maxime
sermonem imitentur, ea apta sunt nomina quibus etiam in
orationibus quis utatur: sunt vero eiusmodi nomina propria
<pb n="56"/>
et translationes [et ornatus]. iam de tragoedia et per agendum
imitatione sufficiant nobis quae dicta sunt.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="23">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Quod attinet ad artem narrativam metrisque imitativam,
opus esse ut fabulas sicut in tragoediis componas
dramaticas, ac circa unam actionem totam et absolutam,
quae habeat principium et medium et finem, ut tamquam
animal unum ac totum propriam suam faciat voluptatem, perspicuum
est, neque vulgares historias ei similes esse licere,
in quibus necesse non est unius actionis proponere explicationem
sed unius temporis, quaecumque intra hoc acciderunt
circa unum aut plures, quorum singula ut casus fert
sese contingunt. nam quemadmodum isdem temporibus ad
Salaminem pugna navalis facta est et Carthaginiensium in Sicilia
praelium, nihil ad eundem finem contendentia, sic etiam
in temporibus succedentibus interdum accidit unum cum altero,
ex quibus unus non fit finis.
fere autem plerique
poetarum hoc committunt. quare, ut iam diximus, etiam
<pb n="57"/>
in hoc genere divinus videatur Homerus prae ceteris, propterea
quod neque bellum illud, quamvis praeditum principio
et fine, adgressus est pangere totum, quippe nimis magnum
nec facile contuendum futurum erat, neque in brevius
contractum varietate implicatum. nunc vero una parte delecta,
episodiis usus est [ipsarum] multis, ut navium indice
et aliis episodiis, quibus distinguit poesin. ceteri autem
circa unum canunt et circa unum tempus, et unam actionem
pluribus partibus constantem, ut qui Cypria fecit et
parvam Iliadem. [itaque ex Hiade et Odyssea una tragoedia
conficitur ex utravis vel duae solae, ex Cypriis autem
multae et parva Iliade plus quam octo, veluti armorum iudicium,
Philoctetes, Neoptolemus, Eurypylus, mendicitas,
Lacaenae, Ilii excidium et discessio et Sinon et Troades.]
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="24">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
Porro formas easdem habere epopoeia debet quas
<pb n="58"/>
tragoedia [: nam aut simplex aut implicata aut moralis aut
pathetica.], ac partes easdem exceptis melopoeia et spectaculo:
nam et peripetiis opus est et agnitionibus et perpessionibus;
praeterea sententias et dictionem bene conforma
tam habere debet. quibus omnibus Homerus usus est et
primus et satis. etenim ex poematis utrumvis conformatum
est et Ilias quidem simplex ac patheticum, Odyssea autem
implicatum agnitio enim fere est atque moralis. ad haec
dictione et sententia omnes superavit. differt autem compositionis
ambitu epopoeia et metro. ambitus definitio sufficit
quae posita est: scilicet animo oportet comprehendi posse initium
et finem. [fiat hoc fere, si antiquis minores compositiones
sint, sed ad multitudinem tragoediarum, quae in unam
auditionem committuntur, accedant.] habet autem ad extendendam
maguitudinem multa propria epopoeia, propterea


​
<pb n="59"/>
quod in tragoedia non licet multas partes quae simul aguntur
imitari, sed illam in scena et histrionum partem solam:
in epopoeia autem, quia narratio est, licet multas partes
quae simul peraguntur tractare, quibus, si ad rem pertinent,
augetur poematis abundantia. quare hoc habet commodi
ad magnificentiam, ut et mutet [audientem] et dissimilia
episodia interiiciat: quod enim simile est celeriter satietatem
afferendo facit ut exigantur tragoediae. metrum
autem beroum ab experientia aptum visum est. nam si quis
alio quodam metro narrativam imitationem faceret vel multis,
ineptum id videretur: heroum enim maxime inter metra
stabile et plenum est [, quamobrem etiam glossas et
translationes potissimum recipit: abundantior enim etiam
narrativa poesis est ceteris.], iambicum autem et tetrametrum
motoria, hoc saltatorium, illud aptum rebus agendis.
magis etiam ineptum si quis misceret illa, ut Chaeremo.
itaque nemo longam compositionem in alio fecit quam heroo,
sed ut diximus, ipsa natura docet quid aptum sibi sit
<pb n="60"/>
discernere. Homerus vero cum ob alia multa laude dignus,
tum quod unus ex poetis non ignorat quid deceat facere
ipsum. ipsum enim decet poetam paucissima loqui: non
enim est secundum haec imitator. ceteri igitur ipsi ubique
agunt, imitantur autem pauca et paucis locis: ille autem
pauca praefatus statim inducit virum vel mulierem vel aliud
quid moribus praeditum, ac nihil moribus destitutum [, sed
habentia mores]. decet quidem in tragoediis effingere quod
mirabile, magis autem admitti potest in epopoeia quod ratione
caret (inde maxime nascitur quod mirabile), propterea
quod non conspicimus eum qui agit, quandoquidem illa circa
Hectoris persecutionem in scena posita ridicula viderentur, hi
stantes et non persequentes, ille autem renuens: sed in epicis
latent. mirabile autem iucundum est: signum quod omnes dum
narrant augent ut gratum facturi. docuit autem potissimum
Homerus etiam ceteros quomodo mendacia loqui deceat.
<pb n="61"/>
est vero hoc falsa ratiocinatio. opinantur enim homines,
cum, si hoc est, illud sit, vel si hoc fit, illud fiat, ubi posterius
est, etiam prius esse vel fieri. sed hoc falsum est. [cur
vero, si prius falsum, dum alterum hoc verum est, cogimur,
ut id aut esse aut factum esse adiiciamus? scilicet quia hoc
scimus verum esse, falso concludit anima nostra etiam illud
prius esse. exemplum autem hoc ex Niptris.] atque praeferre
decet impossibilia eademque verisimilia potius quam possibilia
eademque incredibilia, neque argumenta componere ex particulis
ratione destitutis [, sed potissimum nihil habere a ratione
absurdum, sin minus, extra fabulam, ut Oedipus quod
nescit quomodo Laius occiderit, sed non in dramate, ut in
Electra qui Pythia renuntiant, vel in Mysis ille qui tacens
ex Tegea in Mysiam venit]; itaque dicere sublatum iri fabulam
ridiculum est: nam ab initio non oportet componere

<pb n="62"/>
tales: sed si quis posuerit, idque probabilius videatur, etiam
quod a ratione, absurdum non reprobare, quandoquidem
etiam illa in Odyssea circa expositionem absurda quam non
ferenda essent manifestum foret, si illa malus poeta fecisset:
nunc vero ceteris bonis poeta obscurat condiendo id quod
absurdum. dictione autem decet elaborare in inertibus locis,
qui neque moribus neque sententiis instructi sunt: occultat
enim rursus nimis splendida dictio et mores et sententias.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="25">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
[De quaestionibus autem et solutionibus, ex quot
et quibus formis sint, sic fere considerantibus manifestum
fiet. nam quia imitator est poeta, quasi si pictor vel alius
imaginum opifex, necesse est ut imitetur, cum numero tria
sint, unum ex iis semper: aut quae erant sive sunt, aut
quae dicunt et credunt, aut quae esse oportet. haec autem
enuntiantur oratione vel etiam glossis et translationibus.
<pb n="63"/>
atque multae affectiones orationis sunt: has enim damus
poetis. ad haec non eadem recti norma est politicae artis
atque poeticae, neque alius artis atque poeticae. ipsius
autem poeticae duplex est peccatum: alterum quod ad ipsam
pertinet, alterum quod ad accidens. nam si delegit imitari
quod fieri nequit, ipsius est peccatum: sin autem [delectio
non recte instituta, sed] equum utroque pede dextro proiecto
sive quidquid quaeque ars peccavit, veluti quod pertinet
ad medicinam vel aliam artem, quae impossibilia admisit,
quaecumque est, non ipsius est peccatum. decet igitur reprehensiones
in quaestionibus hinc considerandas solvere.
primum, si quae ad ipsam artem pertinent impossibilia posita
sunt, peccatum est. sed bene se habet, si consequitur
finem suum: finis enim expositus est, si sic admirabiliorem
aut eam aut aliam reddat partem. exemplum Hectoris persecutio.
si tamen finis aut magis aut minus potuit subesse
<pb n="64"/>
etiam secundum huius rei artem, peccatum est non recte:
oportet enim, si licet, omnino nusquam vitium admissum
esse. porro quorum est peccatum, eorum quae ad artem
pertinent aut ad aliud quod est accidens? minus enim, si
ignorabat cervam cornua non habere, quam si male imitando
descripsit. ad haec autem si reprehenditur non vera
esse, at quae oportet, ut etiam Sophocles dixit se quos oporteret
facere, Euripides autem qui essent, ita solvendum est.
sin autem neutra ratione, quod sic dicunt, veluti illa de
dis. fortasse enim neque melius sic dicere nec vera sunt,
sed evenere ut apud Xenophanem: at ea non dicunt. fortasse
non melius quidem, sed sic se habuere, velut illa de
armis, chastaeque iis rectae in cuspide:” sic enim tum consueverunt,
quemadmodum etiamnnun Illyrii. de illo autem,
utrum bene an non bene dictum ab aliquo sit factumve, non
<pb n="65"/>
solum quaerendum est ipsius facti dictive ratione habita,
utrum honestum an malum, sed etiam eius qui facit aut dicit
ad quem vel quando vel cui vel cuius causa, velut an
maioris boni, ut id fiat, an maioris mali, utid vitetur. alia
dictionis ratione habita solvere decet, ut per glossarn οὐρίας
μὲν πρῶτον. fortasse enim nou mulos dicit sed vigiles.
atque Dolonem ὃς δή τοι εἶδος μὲν ἔην κακός, non corpore
indecorum sed facie turpem: nam quod εὐειδές, id Creten.
ses εὐπρόσωπον vocant. atque illud ζωρότερον δὲ κέραιε non
merum ut vinosis, sed idem quod velocius. alia per translationem
dicta sunt, ut ἄλλοι μέν ῥα θεοί τε καὶ ἀνέρες
εὗδον παννύχιοι: simulque ait ἤτοι ὅτ᾽ ἐς πεδίον τὸ Τρωϊκὸν
ἀθρήσειεν, αὐλῶν συρίγγων θ' ὁμαδόν. scilicet illud πάντες
pro πολλοὶ secundum translationem dictum est: omne enim
multum quid. atque illud οἴη δ᾽ ἄμμορος secundum trans
lationem : quod enim nobilissimum unum est. per accentum


<pb n="66"/>
vero, ut Hippias Thasius solvebat illud δίδομεν δέ οἱ et τὸ
μὲν οὐ καταπύθεται ὄμβρῳ. alia per distinctionem, ut Empedocles
αἶψα δὲ θνήτ᾽ ἐρύοντο, τὰ πρὶν μάθον ἀθάνατα
ζῷά τε πρὶν κέκριτο. alia per ambiguitatem, παρώχηκεν δὲ
πλέων νύξ: nam πλέων ambiguum est. alia ex consuetudine
sermonis, unde quod mixtum vinum esse aiunt, unde factum
ocrea recens facti stanni," et aerarios eos qui ferrum cudunt,
unde dictus Ganymedes Iovi vinum infundere, quamquam
non bibunt vinum. fortasse hoc fuerit secundum translationem.
oportet autem, si nomen quoddam repugnantiam
aliquam videatur significare, considerare quot modis significare
hoc possit in eo loco, velut τῇ ῥ' ἔσχετο χάλκεον
ἔγχος, h. e. ibi impeditam hastam esse. quot modis fieri
possit sic fere maxime quis perceperit, contraria ratione ac
Glauco dicit, scilicet nonnullos temere praeconcipere opiniones,
<pb n="67"/>
et ipsos cum damnassent ratiocinari, et quasi pronuntiassent
"ita videri" reprehendere, si contrarium sit ipsorum
opinioni. hoc autem accidit illis circa Icarium. opinantur
enim illum Laconem esse: absurdum igitur quod cum eo
non convenit Telemachus ubi Lacedaemonem accessit. hoc
autem fortasse se habet ut Cephalenenses aiunt: ab se enim
uxorem duxisse dicunt Ulixem, et esse Icadium sed non Ica
rium. aberratio vero quaestio est, ut videtur. omnino
autem quod fieri nequit ad poesin aut ad id quod melius
aut ad opinionem decet revocare. etenim ad poesin praeferendum
credibile idemque impossibile quam incredibile et
possibile; tales quippe esse quales Zeuxis pingebat. sed etiam
ad id quod melius: exemplar enim debet eminere prac iis
quae tradunt absurda. sic quoque quod interdum non absurdum
est: verisimile enim etiam practer similitudinem veri
fieri. quae autem repugnantia dicta, sic considerare, quemadmodum
<pb n="68"/>
in orationibus confutationes, an idem et ad idem
et eodem modo, ita ut ipsum vel ob quae is dicat vel quod
prudens subiiciat. iusta vero reprehensio et absurditas et
pravitas, si nulla necessitate cogente absurdo utatur, ut Euripides
Aegeo, vel pravitate, ut in Oreste Menelai. reprehensiones
itaque ex quinque formis ferunt: aut enim quod
impossibilia aut quod absurda aut quod noxia aut quod repugnantia
aut quod praeter recti normam ab arte praescriptam
solutiones vero ex dictis numeris considerandae, sunt
autem duodecim.
</p>
</div>
</div>
<div type="textpart" subtype="chapter" xml:base="urn:cts:greekLit:tlg0086.tlg034.ritter1839-grc" n="26">
<div type="textpart" subtype="subchapter" xml:base="urn:cts:greekLit:tlg0086.tlg034.ritter1839-grc:1" n="1"><p>
[Utrum vero melior epica imitatio an tragica, aliquis
haesitare possit. nam si minus molesta melior, talis
autem est quae meliorum spectatorum, in aperto est eam quae
omnia imitatur molestam esse. nam quasi non sentiant, nisi
ipse adiecerit, multo motu moventur, ut mali tibicines sese

<pb n="69"/>
volutantes, ubi discum imitari necesse est, et trahentes coryphaeum,
cum Scyllam canunt. iam vero tragoedia talis est, ut
etiam priores de actoribus sibi aetate supparibus sentiebant:
nam ut nimium excedentem, simium Myniscus Callippidem vocabat.
talis autem opinio etiam de Pindaro erat. sed ut
hi se habent ad sese, tota ars ad epopoeiam se habet. hanc
igitur pertinere aiunt ad bonos spectatores (nihil indigent
figuris), tragicam autem ad pravos. molesta igitur haud dubie
peior erit. primum ea non est poeticae artis accusatio
sed histrionalis, quoniam egredi modum in signis potest et
rhapsodus, quod faciebat Sosistratus, et is qui canendo certat,
quod faciebat Mnasitheus Opuntius. deinde ne motus
quidem omnis despiciendus, si ne saltatio quidem, sed detcriorum,
quod etiam Callipidi vitio dabatur et nunc aliis, ut
non liberas mulieres imitantibus. porro tragoedia etiam sine
<pb n="70"/>
motu facit quae ipsius sunt, ut epopoeia: nam lectione manifesta
fit qualis sit. quod si in ceteris praestantior est, hoc
saltem ei adesse non opus est. tum quia omnia habet quae
epopoeia: nam et metro licet uti, et insuper non exiguam
partem musicam et spectaculum habet, per quod voluptates
exsistunt evidentissime. deinde etiam id quod evidens habet
et in agnitione et in factis. insuper quod intra minorem
longitudinem finis imitationis est: nam quod magis confertum
dulcius est quam multo diffusum tempore, id dico, ut
si quis Oedipum posuerit Sophoclis in tot hexametris quot
Ilias. porro minus una imitatio epicorum. signum autem:
nam ex quavis imitatione plures tragoediae fiunt. itaque si
unam fabulam faciant, aut breviter proposita truncata videbitur,
aut secuta mensurae longitudinem diluta. si autem

<pb n="71"/>
plures, dico ut si ex pluribus actionibus constet, non una,
quemadmodum Ilias multas eiusmodi partes habet et Odyssea,
quae etiam per sese habent magnitudinem: quamquam
haec poemata composita sunt quantum licet optima et quam
maxime unius actionis imitatio. si igitur et his excellit
omnibus et insuper artis opere (oportet enim non quamlibet
voluptatem ipsas afferre sed quam diximus), manifestum
est meliorem esse, ut quae magis finem consequatur quam
epopoeia. de tragoedia igitur et epopoeia, et ipsis et formis
partibusque, et quot sint et quid differant, et recti ac
non recti quae causae, et de reprehensionibus et solutionibus,
haec dicta sunto.]
</p></div></div></div>
</body>
</text>
</TEI>
